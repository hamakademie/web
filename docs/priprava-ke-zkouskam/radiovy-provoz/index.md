# Rádiový provoz

## Potřebuji licenci?
Odpověď na tuto otázku je snadná: Pokud se **chystáš vysílat** na radioamatérských pásmech, tak **oprávnění určitě potřebuješ**.

Naopak, pokud se na radioamatérských pásmech chystáš **pouze poslouchat, tak oprávnění není potřeba**. 

Existuje dokonce speciální kategorie lidí, kteří spojení nenavazují, ale zabývají se pouze poslechem spojení navazaných jinými lidmi. Říkáme jim rádioví posluchači - SWL (z anglického Short Wave Listener). Praxe radiového posluchače je skvělá
pro zájemce chystající se na zkoušku - můžeme se tak seznámit s principy, žargonem, prefixy a jinými aspekty radioamatérského provozu, které se nám budou u zkoušky hodit.

vice o SWL zde = TODO odkaza na no clanek z vysvelenim a detailama, jaky zarizeni a antenu koupit atd??


## Otevřená řeč
Jedinečným rysem amatérského rádia je **povinnost při vysílání používat běžný jazyk**. Je nezákonné používat techniky šifrování, tajné kódy apod., které by posluchačům bránily porozumět obsahu komunikace. Digitální provoz, Morseova abeceda a radioamatérské zkratky jsou povoleny.

## Rádiová komunikace jen mezi licencovanými operátory
**Amatérské rádio je vyhrazeno pro licencované radioamatéry**. Proto může radioamatér komunikovat pouze s jinými licencovanými radioamatéry. Je nezákonné komunikovat se stanicemi jiných rádiových služeb, jako například s leteckými nebo námořními rádiovými stanicemi ani se stanicemi CB rádia nebo uživatelů PMR.

Kromě toho je obecně zakázáno komunikovat s osobami, které nejsou radioamatéry. Například není dovoleno posílat pozdravy členům radioamatérovy rodiny (pokud sami nejsou radioamatéry). **Jedinou výjimkou jsou případy nouze nebo katastrofy**. V takových situacích je dovoleno komunikovat i s osobami, které radioamatéry nejsou.

::: info Upřesnění
Radioamatéři se samozřejmě mohou účastnit vysílání na pásmu CB nebo PMR. Musí však, stejně jako všichni ostatní, používat k tomu schválené zařízení a dodržovat povolovací podmínky a příslušná úřední nařízení ČTÚ.
:::

## Komerční využítí
Amatérské rádio nesmí být používáno pro komerční účely, například pro provozování komunikace v rámci taxislužby.
